<!DOCTYPE html>
<html lang="he" dir="rtl">

<head>
    <meta charset="UTF-8">
    <title>שני קטעים מסיפור — חנוך לוין</title>
    <link rel="stylesheet" href="/styles.css">
    <meta name="viewport" content="width=device-width, initial-scale=1.0">
</head>

<body>
    <div class="archive-grid">
        <div class="scroll-column left-scroll"></div>
        <div class="center-col">
            <div class="archive-title-bar">
                <div class="title-group title-collapsed">
                    <span class="hanokh-levin">חנוך לוין</span>
                    <span class="error-title">></span>
                    <span class="archive-title">טקסטים</span>
                    <span class="error-title">></span>
                    <a class="archive-title internal-link" href="/texts/prose/index.html">פרוזה</a>
                </div>

                <div class="title-group title-expanded">
                    <span class="hanokh-levin">חנוך לוין</span>
                    <span class="error-title">></span>
                    <span class="archive-title">הארכיון</span>
                </div>
                <div class="search-container">

                    <div class="search-wrapper">
                        <div class="search-close">×</div>
                        <input type="text" class="search-box" placeholder="חיפוש" />
                    </div>
                    <img src="/img/search.svg" alt="חיפוש" class="search-icon" />
                </div>
            </div>
            <div class="menus-wrapper">
                <div class="swiper menu-swiper">
                    <div class="swiper-wrapper main-menu-wrapper"></div>
                </div>
                <div class="swiper submenu-swiper">
                    <div class="swiper-wrapper sub-menu-wrapper"></div>
                </div>
            </div>
            <div class="center-content">
                <div class="running-text-layout">
                    <div class="running-text">
                        <div class="title-running-text">שני קטעים מסיפור</div>
                        <span id="scene-1"></span>
                        <div
                            class="running-text-small-title running-text-small-title-first running-text-small-title-line">
                            הודף הזמן
                        </div>
                        <div class="basic-running-text">
                            פְּרֶצְל מנסה לישון, על מנת להחיש את מהלך הזמן. אדם הולך לו לישון בשתים־עשרה, קם כעבור רגע,
                            והנה השעה שבע בבוקר, ומתברר שהוא השתמש בשינה בתור סוס, לדלג על שבע שעות. תחבולה זו ידועה
                            היטב לטבע. מה עושה הטבע נגדה? נותן לפּרש הערמומי להירדם בשתים־עשרה, מציף אותו בהרבה סיוטים,
                            וכשהפּרש קם תשוש ומזיע ואומר לעצמו בחצי סיפוק <span class="highlight-running-text">”לפחות
                                עברו שבע שעות”</span>, מייד קופץ שעונו ומורה שתים־עשרה ורבע. גם לא ישנת, בסיוטים
                            סוּיַטת, וכל הלילה עוד לפניך.
                        </div>
                        <div class="basic-running-text">
                            פְּרֶצְל לא זכה אפילו לרבע שעה של סיוטים. הוא לא הצליח להירדם כלל. אף זאת: איך הגענו כל־כך
                            מהר לשתים־עשרה? מה זה פה, חסד? זוהי מציאות, מציאות חמורה, אנו נמצאים רק בשעה שש לפנות ערב,
                            בשש לפנות ערב יצא פְּרֶצְל מבית פֶּפִּי, והדרך לשתים־עשרה ארוכה־ארוכה, ולא יהיו כאן שום
                            ויתורים, ושום קפיצות אגדתיות של שש שעות.
                        </div>
                        <div class="basic-running-text">
                            מייד כשיצא מבית פֶּפִּי בשש, הציץ פְּרֶצְל בשעונו שעה ארוכה, במבט ישיר ובמבט מצודד, ולמד את
                            השעה על בוריה. השעה שש. הוא נכנס אל ביתו, לבו הולם, הרבה דפיקות־לב עוברות ועוברות, והזמן,
                            מציין לעצמו פְּרֶצְל בסיפוק, עובר עימן. הוא מציץ שוב בשעונו: השעה היא שש. האם נעצר השעון?
                            פְּרֶצְל מקרבו אל אוזנו: תיק־תק, תיק־תק, והשעה היא שש. פְּרֶצְל יוצא החוצה, שואל אדם מה
                            השעה, השעה היא שש, הוא הולך למרכז העיר, שואל אנשים, בעיקר נשים, מה השעה, נענה בשש, מסתכל
                            בשעונים בכיכרות, שש, שומע רדיו, שש, שש, שש. שעה מסריחה, מורכבת משני שי”נים גסים.
                        </div>
                        <div class="basic-running-text">
                            <span class="highlight-running-text">”אנשים!”</span> רוצה פְּרֶצְל לצעוק,
                            <span class="highlight-running-text">”הזמן קפא! מי שיש לו פגישה עם אהובתו בשמונה לא יראנה
                                לעולם! מי שעולה על משכבו בעשר לא יישן לעולם! מי שכבר עלה על משכבו לא יתעורר! מי שנכנס
                                לבית־כיסא לא ייצא! מי שיצא לבית־קברות לא ישוב! נעצרו החיים! לא יהיה לי ביקור שני אצל
                                פֶּפִּי! היא תישאר צעירה לנצח, אך אני שוב לא אראנה לעולם!”</span>
                        </div>
                        <div class="basic-running-text">
                            באיזה עמל, בכמה זיעה ובריאות עלה בידי פְּרֶצְל להגיע לשש ועֲשָׂרָה! מה לא עשה האיש כדי להדוף
                            עשר דקות! הוא רץ ממרכז העיר אל שפת הים, שתה בקבוק בירה, הסתכל לאופק הסתכלות ממושכת, משתדל
                            להיות מהופנט על־ידי המרחבים, חזר למרכז העיר, הלך אחרי שתי נשים עד לפתחי בתיהן, סקר תמונות על
                            קיר בית קולנוע, הלך אחרי שתי נשים נוספות, שתה עוד בקבוק בירה, ביקר במשתנה ציבורית, קנה
                            שוקולד ואכל אותו במתינות, וכל אותה עת היה נושם נשימות עמוקות וצווארו כואב עליו מחמת המאמץ
                            שלא להציץ בשעון. כה גדול היה המאמץ לשכוח את הזמן ולהניח לו לחלוף, עד שנאלץ ללכת עם ידו
                            השמאלית — נושאת השעון — מעוקלת מאחורי גבו, ועיניו מושפלות ארצה כדי לא להיתקל במקרה בשעון על
                            קיר אחד הבתים. יחד עם זה חש בסיפוק כי השעות עוברות, וכי אם יקפיד על התעלמות מוחלטת מן הזמן
                            תוך נשימות קצובות והליכה בלתי־פוסקת, ימצא עצמו בעוד שעה קלה חבוק באושר בזרועות השעה
                            שתים־עשרה, ואז יירדם לו עייף ושקט עד שעה שבע בבוקר, ואולי, אם יתמזל מזלו ויחוש ברע, אפילו עד
                            תשע בבוקר.
                        </div>
                        <div class="basic-running-text">
                            מענג עצמו במחשבה זו הלך פְּרֶצְל אחרי אישה נוספת, החמישית במספר, אישה בעלת אחוריים גדולים
                            ונפלאים — <span class="highlight-running-text">”אחוריים שיסירו מעלי שעה וחצי לפחות”</span>,
                            חשב פְּרֶצְל — כאשר זו נעצרה לפתע מול גבר צעיר וקפדן שאמר לה בחומרה: <span
                                class="highlight-running-text">”קבענו בשש, עכשיו שש ועשׂרה”</span>.
                        </div>
                        <div class="basic-running-text">
                            פְּרֶצְל עמד המום. <span class="highlight-running-text">”עשר דקות? אלוהים, עשר דקות?! אני
                                הייתי בטוח שמחצית חיי עברה! איך אגיע אי פעם לשעה שתים־עשרה?! איך אהדוף את הזמן עד
                                הבוקר?! אין לי עזרה! מנַין אאסוף כוחות?! איך יעמוד לבי במאמץ?! ואף אם אגיע עד הבוקר,
                                אגיע זקן ותשוש, ואיך אמצא חן בעיני פֶּפִּי?!”</span>
                        </div>

                        <div class="basic-running-text">
                            <span class="highlight-running-text">”תיק־תק, תיק־תק”</span>, ציין השעון את שלו בעדינות,
                            <span class="highlight-running-text">”תיק־תק, תיק־תק”</span>, והכל במין נימה אובייקטיבית
                            מעודנת, קצת מאנפּפת, של שופט עליון בריטי,
                            <span class="highlight-running-text">”תיק־תק, תיק־תק”</span>, אין משוא־פנים, אין לשגות
                            בהזיות, כאן חוק ומשפט, כאן משטר וסדר,
                            <span class="highlight-running-text">”תיק־תק, תיק־תק”</span>, וארשת פני השעון חכמה כל־כך,
                            מנוסה כל־כך, עין עגולה של פרופסור טיפש, מלאה ספרות, מומחית גדולה במתמטיקה, אתה מסתכל עליה
                            והיא מסתכלת עליך, אתה מסתכל עליה והיא מסתכלת עליך, אתה צועק חצי חיים, והיא — עשר דקות.
                        </div>

                        <div class="basic-running-text">
                            כתפיו משוכות אחורה וראשו מוטה קדימה מחמת כובד מלאכת הדיפת הזמן, סב פְּרֶצְל על עקביו לפסוע
                            בחזרה אל מרכז העיר, כאשר נשמע מחלון אחד הבתים צפצוף הרדיו המודיע על שש. ובכן, אפילו לא שש
                            ועשׂרה. התחלנו בשש, ואנחנו עדיין עומדים בשש. פשוט שש. מסתבר ששעונו ממהר, שעון הבחור הקפדן
                            ממהר, מסתבר שיש גם אויב גרוע מן השעון, זה הרדיו, הרדיו המשמיע שישה צפצופים של בוז, שאחריהם
                            קופצת לה אישה חסודה, מועכת את שדיה אל המיקרופון ומכריזה בקול מתגרה:
                            <span class="highlight-running-text">”השעה שש”</span>. שש. שעה רקובה, לא יום ולא לילה.
                        </div>

                        <div class="basic-running-text">
                            מעבר לכתפו ראה פְּרֶצְל את הבחור הקפדן מכרכר כרכור של התנצלות סביב הבחורה שנזף בה בטעות על
                            איחורה, מנסה לנשק במורך ובפייסנות את אוזנה, והיא משתמטת ממנו והודפת את פניו מעליה בחבטה קשה
                            ומכאיבה של אדם שהצדק עימו.
                        </div>
                        <span id="scene-2"></span>
                        <div class="running-text-small-title running-text-small-title-line">
                            ביקור ידידים
                        </div>
                        <div class="basic-running-text">
                            בשל מיעוט ערך הקורות אותו נתקף פְּרֶצְל חולשה גדולה, הלך לאט, נעצר כמה פעמים בדרך והגיע לבית
                            ידידו המאוס פְּלִיצְל רק בתשע בערב. פְּליצְל כבר היה עמוק עמוק בתוך עניין המשמוש
                            בקידמת־המכנסיים, ולא עלה על דעתו לפתוח למישהו את הדלת. למזלו היה החדר חשוך ואיש מן החוץ לא
                            היה חושד כי הוא בבית.
                        </div>

                        <div class="basic-running-text">
                            מייד עם שומעו את הנקישה בדלת חדל מן המשמוש, סכנה פן ישמעו את חיכוך אצבעותיו במכנסיו, ושכב
                            פרקדן בלי נוע. הנקישה שבה ונשנתה. פְּליצְל כלא ליתר בטחון את נשימתו. עתה היתה הפסקה ארוכה,
                            אך כיוון שלא נשמעו כל צעדים בחדר המדרגות ידע פְּליצְל כי הנוקש עדיין שם. מי יכול להיות
                            הנוקש, הגה פְּליצְל, כנראה שכן או קבצן. אך קבצנים אינם עמלים בתשע בערב, גם לא מוכרי סכיני
                            גילוח ומוכרי אנציקלופדיות. נשאר איפוא שכן. והנה נזכר פְּליצְל כי לא שמע שום דלת נטרקת בחדר
                            המדרגות, ובכן לא שכן הוא זה. על עובר־אורח מקרי המבקש אינפורמציה אין מה לדבר, הלה לא היה
                            מתמהמה זמן כה רב ליד הדלת, גם נושא המברקים היה משלשל את המברק מתחת לדלת והולך, ולו משטרה
                            היתה זו, כבר היתה פורצת את הדלת. מי עוד נשאר? מוחו של פְּליצְל התאמץ, ובינתיים התכווץ לו
                            נחש־המכנסיים, עבודת מיתוח וניפוח של כשעתיים היתה לשווא.
                        </div>

                        <div class="basic-running-text">
                            פְּרֶצְל עמד בחדר המדרגות מעבר לדלת וחיכה. שתי סדרות נקישות היו כבר מאחוריו, והוא חישב את
                            צעדיו הבאים. מובן שלא העלה בדעתו ש<span class="highlight-running-text">פְּליצְל אינו בבית,
                                וכי היכן יכול פְּליצְל להיות?</span> גם החושך בדירה לא הטעה אותו, הרבה דברים נוהגים
                            אנשים לעשות בחושך, ואחר מהם — <span class="highlight-running-text">”שינה, אני מקווה”</span>,
                            הגה פְּרֶצְל בלב חמוץ — עושה ודאי גם פְּליצְל עכשיו, למרות שהשעה די מוקדמת.
                        </div>

                        <div class="basic-running-text">
                            פְּרֶצְל נקש בשלישית. לא נעים יהיה לו אומנם משיפתח סוף־סוף פְּליצְל ויראה כמה הוא להוט
                            להיכנס אליו, משמע אין לו שום עיסוק אחר. ועם זאת, טובה ההשפלה הקטנה הזאת מבדידות של לילה שלם,
                            שתאלץ אותו בסופו של דבר למשמש במכנסיו ולפזר את אוניו לפני הפגישה המיוחלת עם פֶּפִּי.
                        </div>

                        <div class="basic-running-text">
                            גם בפעם השלישית לא באה תשובה מן החדר. פְּרֶצְל המתין בשקט עד שכבה האור האוטומטי בחדר
                            המדרגות, ולא הדליק אותו מחדש. היותו בחושך מקנה לו עמדה טובה לתצפית, עתה יכול הוא לבדוק אם
                            באמת אין אור, ולו גם קלוש ביותר, מתחת לדלת. הוא הסתכל אל סדק המפתן. שום אור לא היה. עתה נקש
                            בפעם הרביעית בדלת, והפעם בעוצמה רבה.
                        </div>

                        <div class="basic-running-text">
                            פְּליצְל השרוע בפנים התרגז מאוד. <span class="highlight-running-text">”מי זה הטרחן הזה, מגרד
                                הצבע מהדלתות?! שילך לעזאזל, כאן בית פרטי, האם אני חייב להכניס טרחנים הבאים בדיוק כשאני
                                זקוק לפרטיות?!”</span>
                        </div>

                        <div class="basic-running-text">
                            <span class="highlight-running-text">”אולי אני הוגה רעיון חשוב שעשוי להועיל למדינה כולה,
                                וגם, בסופו של דבר, לאותו טרחן המכביד על הדלת שלי?! ואולי אני משליט סדר ברגשותי, מה
                                שיהפוך אותי לאדם מתוקן יותר ויועיל לחברה כולה?! ואולי אני סתם זקוק לפרטיות שהיא כל־כך
                                אנושית?”</span> רגשות של אדון רחמן לכלב־שמירה נאמן עלו בלב פְּליצְל כלפי הדלת המסורה
                            שלו, הסופגת נקישות פראיות למענו, למען פְּליצְל שלה.
                        </div>

                        <div class="basic-running-text">
                            מדינה ארורה, כולם מטריחים, לא עוזבים אותך לנפשך, ארץ חמה ומייגעת, לא כמו אמריקה, שם אתה יושב
                            עם הדלת שלך, ושם לא יעז איש, זולת שודד, להפר את שלוותך. הרי באמריקה כבר חותרים לקראת
                            בריכת־שחייה לכל אחד כדי שלא תצטרך להתחכך בבשרם של אחרים, בניגוד לבריכת־השחייה בארצנו שבה
                            אינך שוחה כלל אלא רוקד במים ריקוד המוני יחד עם אלפי רקדנים אחרים המכבדים אותך כל רגע בלגימה.
                        </div>

                        <div class="basic-running-text">
                            אלה היו מחשבות ההתרגזות של פְּליצְל בשעה ששכב בלי נוע על המיטה, אנוס שלא לזוז, נושם בקושי,
                            ומופסד מתיחה בלתי חוזרת של נחש־המכנסיים. פתאום חלפה מחשבה בוערת בראשו וחרכה לו את המוח: אולי
                            אישה היא זו המתדפקת על דלתו?
                        </div>

                        <div class="basic-running-text">
                            <span class="highlight-running-text">”כל חיי וחלומותי היו ציפייה אחת ובלתי נלאית לאישה, כמי
                                שעתידה לפדות אותי מיגון חיי, כמי שבידה נמצאת גאולתי האחת והנצחית. הוי, אהובתי, אני
                                בא!”</span>
                        </div>

                        <div class="basic-running-text">
                            פְּליצְל קם וחש אל הדלת, אך כיוון שלא היה טיפש וידע היטב כי מבחינה מדעית לא יכולה להיות שם
                            שום אישה, חש אל הדלת חרש־חרש, על בהונות רגליו. אכן, לא פעם ולא פעמיים כבר קרה לו שנכווה
                            בעניין זה, כשהתרגש לשמע דפיקה בדלת שנשמעה לו כנקישה מעודנת של אישה, רץ אל הדלת כשלבו הולם
                            בכוח, וכשפתח אותה מצא שם למפח נפשו את פְּרֶצְל.
                        </div>
                    </div>
                    <div class="toc-block">
                        <div class="table-of-contents text-margin-up">תוכן עניינים <span
                                class="collapse-toggle-table-content toc-toggle" tabindex="0"
                                aria-label="סגור/פתח תוכן">🢑</span>
                        </div>
                        <div class="running-text-table-content">
                            <div class="toc-item" data-target="scene-1">הודף הזמן</div>
                            <div class="toc-item" data-target="scene-2">ביקור ידידים</div>
                        </div>
                    </div>
                </div>

            </div>
            <div class="item-info-grid">
                <div class="info-couple">
                    <div class="info-label">פרוזה</div>
                    <div class="info-value">שני קטעים מסיפור</div>
                </div>
                <div class="info-couple">
                    <div class="info-label">שנה</div>
                    <div class="info-value">1976</div>
                </div>
                <div class="info-couple">
                    <div class="info-label">בספר</div>
                    <div class="info-value">החולה הנצחי והאהובה</div>
                </div>
                <div class="info-couple hide-mobile">
                    <div class="info-label"></div>
                    <div class="info-value"></div>
                </div>
                <div class="info-couple hide-mobile">
                    <div class="info-label"></div>
                    <div class="info-value"></div>
                </div>
                <div class="info-couple hide-mobile">
                    <div class="info-label">
                    </div>
                    <div class="info-value"></div>
                </div>
                <span class="collapse-toggle grid-toggle" tabindex="0" aria-label="סגור/פתח מידע">🢑</span>

            </div>

        </div>
        <div class="scroll-column right-scroll"></div>
    </div>
    <script src="https://cdn.jsdelivr.net/npm/swiper@11/swiper-bundle.min.js"></script>
    <script src="/script.js"></script>
</body>

</html>